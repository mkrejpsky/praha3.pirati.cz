---

uid: michal.gill
name: Michal Gill  	# běžně používáné jméno
fullname: Bc. Michal Gill  	# jméno s tituly etc.
category:
  - clenove
ordclenove: 80
description: Člen místního sdružení, asistent pirátských radních, člen Republikového výboru, generální sekretář Pirate Parties International # zobrazuje se v lide
profession: administrativa, PR; t.č. asistent pirátských radních MČ Praha 3
img: people/michal_gill.jpg # zakomentuj radek dokud není fotka
mail:
  - michal.gill@pirati.cz
profiles:
  facebook: https://www.facebook.com/michalgill  # pokud nema, staci smazat tuto radku

---
 
Michal Gill (* 30. dubna 1987) je narozen v Karviné, žil ale i v Ostravě a od roku 2018 v Praze. Aktuálně pracuje jako odborný asistent místostarosty a radních na Úřadě městské části Praha 3 a mediální manažer zdejšího zastupitelského klubu Pirátů, přičemž předtím krátce působil jako asistent místostarosty a ostatních pirátských radních na Úřadě městské části Praha 4 a rovněž jako dočasná mediální výpomoc při kanceláři primátora na Magistrátě hl. m. Prahy. Jeho vedlejšími pirátskými aktivitami jsou členství v předsednictvu Pirate Parties International (organizace sdružující Pirátské strany světa), jako i čestné členství u Slovenských Pirátů, kde je koordinátorem pro ČR. Je rovněž členem Zahraničního odboru jako i Republikového výboru Pirátů. Je aktivním volejbalovým rozhodčím a působí také jako překladatel do angličtiny.

Členem Pirátské strany je od roku 2012; mezi březnem a prosincem 2018 byl předsedou místního sdružení Karvinsko či v období od února 2017 do února 2018 koordinátorem dobrovolníků pro Moravskoslezský kraj. Ještě dříve působil na postu místopředsedy krajského sdružení Moravskoslezského kraje či v pozici člena Republikového výboru strany. Od března 2015 do července 2016 byl také garantem programového bodu Rovnoprávnost. Během volební kampaně před veleúspěšnými volbami do Sněmovny r. 2017, v nichž Piráti získali dvaadvacet poslanců, byl velitelem mediálně známého volebního autobusu.

Vystudoval Střední průmyslovou školu stavební v Havířově v oboru Pozemní stavitelství a dále Historii na Filozofické Fakultě Ostravské univerzity, kde získal bakalářský titul. Tamtéž studoval (leč neukončil) i magisterský obor Učitelství historie a geografie pro střední školy.

Vedle hlavní pracovní náplně působil mezi lety 2011 a 2017 také jako řídící mistrovských soutěží Moravskoslezského krajského volejbalového svazu, je aktivním rozhodčím Českého volejbalového svazu a býval také statistikem juniorské extraligy, první ligy mužů i extraligy mužů v ŠSK Beskydy, SKV Havířov, VK Ostrava či juniorské reprezentaci ČR, a dokonce i na několika mezinárodních akcích pořádaných FIVB, jmenovitě na Světové lize; několik let také působil jako trenér mládeže ve VK Ostrava. Aktuálně volejbal pouze píská, přičemž rozhodčím je od roku 2011. Od sezóny 2019/20 jej můžete potkat i jako čárového rozhodčího na mužské extralize.

Po jazykové stránce výborně ovládá angličtinu a slušně němčinu a polštinu; základy pak ovládá i u několika jiných jazyků, např. latiny, italštiny, arabštiny či francouzštiny. Mezi jeho koníčky patří kultura, aktivní i pasivní sport, cestování, fotografování, civilní letectví, kosmonautika či učení se nových jazyků (nejnověji korejština a norština). Jeho hlavními politickými zájmy jsou doprava, školství, copyright, transparentnost místní samosprávy či zahraniční politika a Evropská unie.

Profesně v minulosti působil především v soukromé sféře, např. jako specialista pro zahraniční (především arabskou) klientelu v karvinských Lázních Darkov či již dříve jako administrativní pracovník v několika zahraničních firmách, například v karvinské pobočce švédské Mölnlycke Health Care Klinipro, s. r. o. nebo jako asistent manažera v korejské Sungwoo Hitech s. r. o. v Ostravě. Nyní, jak uvedeno výše, působí jako odborný asistent pirátských radních na radnici Prahy 3.

Politicky se zatím s prokazatelnými výsledky angažoval především na lokální úrovni při prosazování pirátských myšlenek na jednáních Zastupitelstva města Karviné (zveřejňování informací o projednávaných bodech, přeložení jednání zastupitelstva na odpolední hodiny či miliony ušetřené zveřejněním nevýhodných smluv s tiskovou mluvčí). Do tohoto tělesa byl kandidátem za Piráty již dvakrát, a to na podzim 2014 a 2018. Je vášnivým účastníkem demonstrací proti zlu, jako byla například druhá akce na pražském Albertově v listopadu 2015 (proti nacifikaci politiky), demonstrace v Ostravě 5. března 2018 (proti komunistickým fízlům ve vedení státu) či většiny pražských demonstrací proti burešizaci justice a politiky roku 2019.

E-mail: michal.gill@pirati.cz; gill.michal@praha3.cz; michal.gill@pp-international.net ++++

Telefon: +420 222 116 782; Mobil: +420 603 590 571

Datová schránka: 5b23hye

Kancelář:
Havlíčkovo náměstí 700/9
Praha 3, 13000
