---
uid: denisa.pevna
name:     Denisa Pevná  	# běžně používáné jméno
fullname: Denisa Pevná  	# jméno s tituly etc.
category:
  - clenove
  - v22
ordclenove: 200
ordv22: 10
description: členka místního sdružení # zobrazuje se v lide
profession: 
img: people/denisa-pevna.png # zakomentuj radek dokud není fotka
mail:
  - denisa.pevna@pirati.cz
profiles:
---

Denisa (*28.8.1993) se narodila v Praze, kde také strávila většinu svého života, posledních 7 let na Žižkově. Vystudovala Malostranské gymnázium a posléze studovala Chemii a Humanitní vědy na Univerzitě Karlově. Magisterský titul získala z oboru Filozofie, ekonomie a politologie na britské University of London. Umí dobře anglicky, domluví se francouzsky a momentálně se učí španělsky.

Během studií pracovala jako barmanka, podílela se na organizaci kulturních festivalů a stopovala po Evropě. K Pirátům si začala budovat bližší vztah od práce na Radnici Prahy 3 jako asistentka pirátských radních. Posléze pracovala na pražském Magistrátu jako asistentka Výboru pro IT a Smart City. Od té doby se zajímá o inovace a Smart City projekty pro Prahu, čemuž by se ráda věnovala i v budoucnu. Momentálně pracuje jako copywriterka a ekonomická a Green Deal analytička v týmu pirátského europoslance.

Témata, kterým by se ráda v Praze věnovala jsou inovace a Smart City. Trápí jí zbytečná byrokracie a to, že státní správa je často zaseknutá někde v 90. letech.

Mezi její největší záliby patří cestování, chození na čundry, letní i zimní horská turistika, filozofie, organizace kulturních akcí, četba a vaření. Během studií žila ve slovinské Lublani a belgickém Lutychu, dvakrát šla španělskou pouť do Santiaga.
