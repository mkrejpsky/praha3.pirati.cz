---

uid: michal.gill
name: Michal Gill  	# běžně používáné jméno
fullname: Bc. Michal Gill  	# jméno s tituly etc.
category:
  - clenove
  - v22
  - sportk
  - rr
ordclenove: 80
ordv22: 8
description: asistent pirátských radních, místopředseda Sportovní komise a člen Redakční rady Radničních novin, vedoucí Zahraničního odboru Pirátů # zobrazuje se v lide
profession: administrativa, PR; t.č. asistent pirátských radních MČ Praha 3
img: people/michal-gill.png # zakomentuj radek dokud není fotka
mail:
  - michal.gill@pirati.cz
profiles:
  facebook: https://www.facebook.com/michalgill  # pokud nema, staci smazat tuto radku

---
 
Michal Gill (* 30. dubna 1987) je narozen v Karviné, žil ale i v Ostravě a od roku 2018 v Praze. Aktuálně pracuje jako odborný asistent pirátských radních na Úřadě městské části Praha 3. Předtím krátce působil jako asistent místostarosty a ostatních pirátských radních na Úřadě městské části Praha 4. Je vedoucím Zahraničního odboru Pirátské strany a mezi lety 2018 a 2023 byl členem předsednictva Pirate Parties International. Je také volejbalovým rozhodčím I. třídy.

Členem Pirátské strany je od roku 2012; mezi březnem a prosincem 2018 byl předsedou místního sdružení Karvinsko či v období od února 2017 do února 2018 koordinátorem dobrovolníků pro Moravskoslezský kraj. Působil také na postu místopředsedy krajského sdružení Moravskoslezského kraje či opakovaně v pozici člena Republikového výboru strany. Od března 2015 do července 2016 byl také garantem programového bodu Rovnoprávnost. Během volební kampaně před úspěšnými volbami do Sněmovny r. 2017, v nichž Piráti získali dvaadvacet poslanců, byl velitelem mediálně známého volebního autobusu.

Vystudoval Střední průmyslovou školu stavební v Havířově v oboru Pozemní stavitelství a dále Historii na Filozofické Fakultě Ostravské univerzity, kde získal bakalářský titul. Tamtéž studoval (leč neukončil) i navazující magisterský obor Učitelství historie a geografie pro střední školy. Aktuálně studuje magisterský obor Veřejná správa a regionální rozvoj na Provozně ekonomické fakultě České zemědělské univerzity.

Vedle hlavní pracovní náplně působil mezi lety 2011 a 2017 také jako řídící mistrovských soutěží Moravskoslezského krajského volejbalového svazu, je aktivním rozhodčím Českého volejbalového svazu a býval také statistikem družstev juniorské extraligy, první ligy mužů i extraligy mužů v ŠSK Beskydy, SKV Havířov, VK Ostrava či juniorské reprezentaci ČR; několik let také působil jako trenér mládeže ve VK Ostrava. Aktuálně volejbal pouze píská, přičemž rozhodčím je od roku 2011. Od sezóny 2019/20 jej můžete potkat jako čárového rozhodčího na mužské extralize a od sezóny 2023/24 jako rozhodčího první ligy mužů a všech nižších soutěží.

Po jazykové stránce výborně ovládá angličtinu a slušně němčinu a polštinu; domluví se ale i řadou dalších jazyků. Mezi jeho koníčky patří kultura, aktivní i pasivní sport, cestování, fotografování, civilní letectví, kosmonautika či právě zmíněné učení se novým jazykům. Jeho hlavními politickými zájmy jsou doprava, školství, životní prostředí, copyright, transparentnost místní samosprávy a zejména zahraniční politika a Evropská unie.

Profesně v minulosti působil především v soukromé sféře, např. jako specialista pro zahraniční (především arabskou) klientelu v karvinských Lázních Darkov či již dříve v několika zahraničních firmách, například v karvinské pobočce švédské Mölnlycke Health Care Klinipro, s. r. o. nebo jako asistent manažera v korejské Sungwoo Hitech s. r. o. v Ostravě. Nyní, jak uvedeno výše, působí jako odborný asistent pirátských radních na radnici Prahy 3. Na Praze 3 je rovněž místopředsedou Sportovní komise a členem Redakční rady Radničních novin.

E-mail: michal.gill@pirati.cz; gill.michal@praha3.cz
Telefon: +420 222 116 782; Mobil: +420 603 590 571
Datová schránka: 5b23hye
Kancelář 022, Havlíčkovo náměstí 700/9, Praha 3

E-mail: michal.gill@pirati.cz; gill.michal@praha3.cz
Telefon: +420 222 116 782; Mobil: +420 603 590 571
Datová schránka: 5b23hye
Kancelář 022, Havlíčkovo náměstí 700/9, Praha 3
